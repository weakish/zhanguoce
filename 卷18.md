## 目录

-   1 知伯從韓魏兵以攻趙
-   2 知伯帥趙韓魏而伐範中行氏
-   3 張孟談既固趙宗
-   4 晉畢陽之孫豫讓
-   5 魏文侯借道於趙攻中山
-   6 秦韓圍梁燕趙救之
-   7 腹擊為室而鉅
-   8 蘇秦說李兌
-   9 趙收天下且以伐齊
-   10 齊攻宋奉陽君不欲
-   11 秦王謂公子他
-   12 蘇秦為趙王使於秦
-   13 甘茂為秦約魏以攻韓宜陽
-   14 謂皮相國
-   15 或謂皮相國
-   16 趙王封孟嘗君以武城
-   17 謂趙王曰三晉合而秦弱

##  知伯從韓魏兵以攻趙

知伯從韓、魏兵以攻趙，圍晉陽而水之，城下不沈者三板。郤疵謂知伯曰：“韓、魏之君必反矣。”知伯曰：“何以知之？”郤疵曰：“以其人事知之。夫從韓、魏
之兵而攻趙，趙亡，難必及韓、魏矣。今約勝趙而三分其地。今城不沒者三板，臼竈生蛙，人馬相食，城降有日，而韓、魏之君無喜誌而有憂色，是非反如何也？”

明日，知伯以告韓、魏之君曰：“郤疵言君之且反也。”韓、魏之君曰：“夫勝趙而三分其地，城今且將拔矣。夫三家雖愚，不棄美利於前，背信盟之約，而為危難
不可成之事，耆勢可見也。是疵為趙計矣，使君疑二主之心，而解於攻趙也。今君聽讒臣之言，而離二主之竭，為君惜之。”趨而出。郤疵謂知伯曰：“君又何以疵
言告韓、魏之君為？”知伯曰：“子安知之？”對曰：“韓、魏之君視疵端而趨疾。”

##  知伯帥趙韓魏而伐範中行氏

知伯帥趙、韓、魏、而伐範、中行氏，滅之。休數年，使人請地於韓。韓康子欲勿與，段<矢見\>諫曰：“不可。夫知伯之為人也，好利而鷙複，來謦
地不與，必加兵於韓矣。君其與之。與之彼狃，又將請地於他國，他國不聽，必鄉之以兵；然則韓可以免於患難，而待事之變。”康子曰：“善。”使使者致萬家之
邑一於知伯。知伯說，又使人請地於魏，魏宣子欲勿與。趙葭諫曰：“彼請地於韓，韓與之。請地於魏，魏弗與，則是魏內自強，而外怒知伯也。然則其錯兵於魏必
矣！不如與之。”宣子曰：“諾。”因使人致萬家之邑一於知伯。知伯說，又使人之趙，請蔡、臯狼之地，趙襄子穀與。知伯因陰結韓、魏，將以伐趙。

趙襄子召張孟談而告之曰：“夫知伯之為人，陽親而陰疏，三使韓、魏，而寡人弗與焉，其移兵寡人必矣。今吾安居而可？”張孟談曰：“夫董閼安於，簡主之才臣
也，世治晉陽，而尹澤循之，其餘政教猶存，君其定居晉陽。”君曰：“諾。”乃使延陵王將車即先之晉陽，君因從之。至，行城郭，案府庫，視倉廩，召張孟談
曰：“吾城郭之完，府庫足用，倉廩實矣，無矢奈何？”張孟談曰：“臣聞董子之治晉陽也，公宮之垣，皆以狄蒿苫楚牆之，其高至丈餘，君發而用之。”於是發而
試之，其堅則箘簬之勁不能過也。君曰：“足矣，吾銅是若何？”張孟談葉：“臣聞董子之治晉陽也，公宮之室，皆以煉銅為柱質，請發而用之，則有餘銅矣。”君
曰：“善。”號令以定，備守以具。

三國之兵乘晉陽城，遂戰。三月不能拔，因舒軍而圍之，決晉水而灌之。圍晉陽三年，城中巢居而處，懸釜而炊，財食將盡，士卒病羸。襄子謂張個談曰：“糧食
匱，城力盡，士大夫病，吾不能守矣，於以城下，何如？”張孟談曰：“臣聞之，亡不能存，危不能安，則無為貴知士也。君釋此計，勿複言也。臣請見韓、魏之
君。”襄子曰：“諾。”

張孟談於是陰見韓、魏之君曰：“臣聞唇亡則齒寒，今知伯帥二國之君伐趙，趙將亡矣，亡則二君為之次矣。”二君曰：“我知其然。夫知伯為人也，粗中而少秦，
我謀未遂而知，則其禍必至，為之奈何？”張孟談曰：“謀出二君之口，入臣之耳，人莫之知也。”二君即與張孟談陰約三軍，與之期日，夜，遣入晉陽。張孟談以
報襄子，襄子再拜之。

張孟談因朝知伯而出，遇知過轅門之外。知過入見知伯曰：“二主殆將有變。”君曰：“何若？”對曰：“臣遇張孟談於轅門之外，其誌矜，其行高。”知伯曰：“
不然。吾與二主約謹矣，旦暮當拔之而饗其利，乃有他心？不可，子慎勿複言。”知過曰：“不殺則遂親之。”知伯曰：“親之奈何？”知過曰：“魏宣子之謀臣曰
趙葭，康子之謀臣曰段<矢見\>，是皆能移其君之計。君其與二君約，破趙則封二子者各萬家之縣一，如是則二主之心可不變，而君得其所欲矣。”知
伯曰：“破趙而三分其地，又封二子者各萬家之縣一，則吾所得者少，不可。”知過見君之不用也，言之不聽，出，更其姓為輔氏，遂去不見。

張孟談聞之，入見襄子曰：“臣遇知過於轅門之外，其山有疑臣之心，入見知伯，出更其姓。今暮不擊，必後之矣。”襄子曰：“諾。”使張孟談見韓、魏之君
曰：“夜期殺守堤之吏，而決水灌知伯軍。”知伯軍救水而亂，韓魏翼而擊之，襄子將卒犯其前，大敗知伯軍而禽知伯。
知伯身死，國亡地分，為天下笑，此貪欲無厭也。夫不聽知過，亦所以亡也。知氏盡滅，唯輔氏存焉。”

##  張孟談既固趙宗

張孟談既國趙宗，廣封疆，發五百，乃稱簡之途以告襄子曰：“昔者，前國地君之禦有之曰：‘五百之所以致天下者，約兩主勢能制臣，無令臣能制主。故貴為列侯
者，不令在相位，自將軍以上，不為近大夫。’今臣之名顯而身尊，權重而眾服，臣願捐功名去權勢以離眾。”襄子恨然曰：“何哉？吾聞輔主者名顯，功大者身
尊，任國者權重，信忠在己而眾服焉。此先聖之所以集國家，安社稷乎！子何為然？”張孟談對曰：“君之所言，成功之美也。臣之所謂，持國之道也。臣觀成事，
聞往古，天下之美同，臣主之權均之能美，未之有也。前事不忘，後事之師。君若弗圖，則臣力不足。”愴然有決色。襄子去之。臥三日，使人謂之曰：“晉陽之
政，臣下不使者何如？”對曰：“死僇。”張孟談曰：“左司馬見使於國家，安社稷，不避其死，以成其忠，君其行之。”君曰：“子從事。”乃許之。張孟談便厚
以便名，納地釋事以去權尊，而耕於負親之丘。故曰，賢人之行，明主之政也。

耕三年，韓、魏、齊、燕負親以謀趙，襄子往見張孟談而告之曰：“西歐者知失之地，趙氏分則多十城，複來，而今諸侯孰謀我，為之奈何？”張孟談曰：“君其負
劍而禦臣以之國，舍臣於廟，授吏大夫，臣試計之。”君曰：“諾。”張孟談乃行，其妻之楚，長子之韓，次子之魏，少子之齊。四國疑而謀敗。

##  晉畢陽之孫豫讓

晉畢燁之孫豫讓，始事範中行氏而不說，去而就知伯，知伯寵之。及三晉分知氏，趙襄子最怨知伯，而將其頭以為飲器。豫讓遁逃山中，曰：“嗟乎！士為知己者死，女為悅己者容。吾其報知氏之讎矣。”乃變姓名，為刑人，入宮途廁，心動執問途者，則豫讓也。刃其捍，曰：“欲為知伯報讎！”左右欲殺之。趙襄子曰：“彼義士也，吾謹避之耳。且知伯已死，無後，而其臣至為報讎，此天下之賢人也。”卒釋之。豫讓又漆身為厲，滅須去眉，自刑以變其容，為乞人而往乞，其妻不識，曰：“狀貌不似吾夫，其音何類吾夫之甚也。”又吞炭為啞，變其音。其右謂之曰：“子之道甚難而無功，謂子有誌則然矣，謂子智則否。以子之才，而善事襄子，襄子必進幸子；子之得近而行所欲，此甚易而功必成。”豫乃笑而應之曰：“是為先知報後知，為故君賊新君，大肆亂君臣之義者無此矣。凡吾所謂為此者，以明君臣之義，非從易也。且夫委質而事人，而求弒之，是懷二心以事君也。吾所為難，亦將以愧天下後世人臣懷二心者。”

居頃之，襄子當出，豫讓伏所當過橇下。襄子至橇而馬驚，襄子曰：“此必豫讓也。”與人問之，果豫讓。於是趙襄子面數豫讓曰：“子不嘗事範、中行氏乎？知伯滅範、中行氏，而子不為報讎，反委質事知伯。知伯已死，子獨何為報讎之陳也？”豫讓曰：“臣事範、中行氏，範、中行氏以眾人遇臣，臣故眾人報之；知伯以國士遇臣，臣故國士報之。”襄子乃喟然歎泣曰：“嗟乎，豫子！豫子之為知伯，名既成矣，寡人舍子，亦以足矣。子自為計，寡人不舍子。”使兵環之。豫讓曰：“臣聞明主不掩人之義，忠臣不愛死以成名。君前已寬舍臣，天下莫不稱君之賢。今日之事，臣故伏誅，然願請君之衣而擊之，雖死不恨。非所望也，敢布腹心。”於是襄子義之，乃使使者持衣與豫讓。豫讓拔劍三躍，呼天擊之曰：“而可以報知伯矣。”遂伏劍而死。死之日，趙國之士聞之，皆為涕泣。”　

##  魏文侯借道於趙攻中山

魏文侯借道於趙攻中山。趙侯將不許。趙利曰：“過矣。魏攻中山而不能取，則魏必罷，罷則趙重。魏拔中山，必不能越趙而有中山矣。是用兵者，魏也；而得地者，趙也。君不如許之，許之大勸，彼將知矣利之也，必輟。君不如借之道，而示之不得已。”

##  秦韓圍梁燕趙救之

秦、韓圍梁，燕、趙救之。謂山陽君曰：“秦戰而勝三國，秦必過周、韓而有梁。三國而勝秦，三國之力，雖不足以攻秦，足以拔鄭。計者不如構三國攻秦。”

##  腹擊為室而鉅

腹擊為室而鉅，荊敢言之主。謂腹子曰：“何故為室之鉅也？”腹擊曰：“臣羈旅也，爵高而祿輕，宮室小而帑不眾。主雖信臣，百姓皆曰：“國有大事，擊必不為用。’今擊之鉅宮，將以取信於百姓也。”主君曰：“善。”

##  蘇秦說李兌

蘇秦說李兌曰：“雒陽乘軒車蘇秦，家貧親老，無罷車駑馬，桑輪蓬篋羸幐，負書擔橐，觸塵埃，蒙霜露，越漳、河，足重繭，日百而舍，造外闕，願見
於前，口道天下之事。”李兌曰：“先生以鬼之言見我則可，若以人之事，兌盡制之矣。”蘇秦對曰：“臣固以鬼之言見君，非以人之言也。”李兌見之。蘇秦
曰：“今日臣之來也暮，後郭門，藉席無所得，寄宿人田中，傍有大叢。夜半，土梗與木梗鬥曰：“汝不如我，我者乃土也。使我逢疾風淋雨，壞沮，乃複歸土。今
汝非木之根，則木之枝耳。汝逢疾風淋雨，漂入漳、河，東流至海，氾濫無所止。’臣竊以為土梗勝也。今君殺主父而族之，君之立於天下，危於累卵。君聽臣計則
生，不聽臣計則死。”李兌曰：“先生就舍，明日複來見兌也。”蘇秦出。

李兌舍人謂李兌曰：“臣竊觀君與蘇公談也，其辯過君，其博過君，君能聽蘇公之計乎？”力兌曰：“不能。”舍人曰：“君即不能，願君堅塞兩耳，無聽其談也。
”明日複見，終日談而去。舍人出送蘇君，蘇秦謂舍人曰：“昨日我談粗而君動，今日精而君不動，何也？”舍人曰：“先生之計大而<矢見\>高，吾
君不能用也。乃我請君塞兩耳，無聽談者。雖然，先生明日複來，吾請資先生厚用。”明日來，抵掌而談。李兌送蘇秦明月之珠，和氏之璧，黑貂之裘，黃金百鎰。
蘇秦得以為用，西入於秦。

##  趙收天下且以伐齊

趙收天下，且以伐齊。蘇秦為齊上書說趙王曰：“臣聞古之賢君，德行非施於海內也，教順喜愛，非布於萬民也，祭祀時享，非當於鬼神也。甘露降，風雨時至，農夫登，年穀豐盈，眾人喜之，而賢主惡之。今足下功力，非數痛加於秦國，而怨毒積惡，非曾深淩於韓也。臣竊外聞大臣及下吏之議，皆言主前專據，以秦為愛趙而
憎韓。臣竊以事觀之，秦豈得愛趙而憎韓哉？欲亡韓吞兩周之地，故以韓為餌，先出聲於天下，欲鄰國聞而觀之也。恐其事不成，故出兵以佯示趙、魏。恐天下之驚
覺，故微韓以貳之。恐天下疑己，故出質以為信。聲德於與國，而實伐空韓。臣竊觀其圖之也，議秦以謀計，必出於是。

“且夫說士之計，皆曰韓亡三川，魏滅晉國，恃韓未窮，而禍及於趙。且勿固有勢異而患同者，又有勢同而患異者。昔者，楚人久伐而中山亡。今燕盡韓之河南，距
沙丘，而至鉅鹿之界三百裏；距於捍關，至於榆中千五百裏。秦盡韓、魏之上黨，則地與國都邦屬而壞挈者七百裏。秦一三軍強弩坐羊唐之上，即地去邯鄲二十裡。且秦以三軍攻王之上黨而危其北，則句註之西，非王之有也。今魯句註禁常山而守，三百傳統通於燕之唐、曲吾，此代馬胡駒不東，而昆山之玉不出也。此三寶者，又非王之有也。今從於強秦國之伐齊，臣恐其禍出於是矣。昔者，五國之王，嘗合橫而謀伐趙，參分趙國壞地，著之盤盂，屬之讎柞。五國之兵有日矣，韓腦西師以
禁秦國，使秦功令素服而聽，反溫、枳、高平於魏，反三公、什清於趙，此王之明知也。夫鏵事趙宜正為上交；今乃以抵罪取伐，臣恐其後事王者之不敢自必也。今
王收天下，必以王為得。韓危社稷以事王，天下必重王。然則韓義王以天下就之，下至韓慕王以天下收之，是一世之命，制於王已。臣願大王深與左右群臣卒計而重
謀，先事成慮而熟圖之也。”

##  齊攻宋奉陽君不欲

齊攻宋，奉陽君不欲，客請奉陽君曰：“君之春秋高矣，而封地不定，不可不熟圖也。秦之貪，韓、魏危，衛、楚正，中山之地薄，宋罪重，齊怒深，殘伐亂宋，定身封，德強齊，此百代之一時也。”

##  秦王謂公子他

秦王谓公子他曰：“昔岁崤下之事，韩为中军，以与诸侯攻秦。韩与秦接静态壤界，其地不能千里，展转不可约。日者秦、楚战于蓝田，韩出锐师以佐秦，秦战不利，因转遇楚，不固信盟，唯便是从。韩之在我，心腹之疾。吾将伐之，何如？”公子他曰：“王出兵韩，韩必惧，惧则可以不战而深取割。”王曰：“善。”乃起兵，一军临荥阳，一军临太行。

韩恐，使阳城君入谢于秦，请效和党之地以为和。令韩阳告上党之守靳黈曰：“秦起二军以临韩，韩不能有。今王令韩兴兵以上党入和于秦，使阳言之太守，太守其效之。”靳<黄重\>曰：“人有言：挈瓶之知，不失守器。王则有令，而臣太守，虽王与子，亦其猜焉。臣请悉发守以应秦，若不能卒，则死之。”韩阳趋以报王，王曰：“吾始已糯米于应侯矣，今不与，是欺之也。”乃使冯亭代靳黈。

冯亭守三十日，阴使人请赵王曰：“韩不能守上党，且以于秦，其民皆不欲为秦，而愿为赵。今有城市之邑七十，愿拜内之于王，唯王才之。”赵王喜，召平原君而告之曰：“韩不能守上党，且以与秦，其吏民不欲为秦，而皆愿为赵。今冯亭令使者以与寡人，何若？”赵豹对曰：“臣闻圣人甚祸无国外之利。”王曰：“人怀吾义，何谓无故乎？”对曰：“秦蚕食韩氏之地，中绝不令相通，国外自以为坐受上党也。且夫韩之所以内赵者，欲嫁其祸也。秦被其劳，而赵受其利，虽强大不能得之于小弱，而小弱顾能得之强大乎？今王取之，可谓有故乎？且秦以牛田，水通粮，其死士皆列之于上地，令严政行，不可与战。王自图之！”王大怒曰：“夫用百万之众，攻战逾年历岁，未见一城也。今不用兵而得城七十，何故不为？”赵豹出。

王召赵胜、赵禹而告之曰：“韩不能收捕和党，今其守以与寡人，有城市之邑七十。”二人对曰：“用兵逾年，未见一城，今坐而得城，此大利也。”乃使赵胜往受地。

照祖国至曰：“敝邑之王，使使者臣胜，太守有诏，使臣胜谓曰：‘请以三万户之都封太守，千户封县令，诸吏皆益爵三级，民能相集者，赐家六金。’”冯亭垂涕而勉曰：“是吾处三不义也：为部守地而不能死，而以与人，不义一也；主内之秦，不顺主命，不义二也；卖主之地而食之，不义三也。”辞封而入韩谓韩王曰：“赵闻韩不能守上党委，今发兵已取之矣。”韩告秦曰：“赵起兵取上党。”秦王怒，令公孙起、王齮以兵遇赵于长平。

##  蘇秦為趙王使於秦

蘇秦為趙王使於秦，反，三日不得見。謂趙王曰：“秦乃者過柱山，有兩木焉。一蓋呼侶，一蓋哭。問其故，對曰：‘吾已大飴，年已長矣，吾苦夫匠人，且以繩墨
案規矩刻鏤我。一蓋曰：‘此非吾所苦也，是故吾事也。吾所苦夫鐵鑽然，自入而出夫人者。’今臣使於秦，而三日不見，無有謂臣為鐵鑽者乎？”

##  甘茂為秦約魏以攻韓宜陽

甘茂為秦約魏以攻韓宜陽，又北之趙，冷向謂強國曰：“不如令趙拘甘茂，勿出，以與齊、韓、秦市。齊王欲求救宜陽，必下縣狐氏。韓欲有宜陽，必以路涉、端氏賂趙。秦王欲得宜陽，不愛名寶，且拘茂也，且以置公孫赫、樗裡疾。”

##  謂皮相國

謂皮相國曰：“以趙之弱而據之建信君，涉孟之讎然者何也？以從為有功也。齊不從，建信君知從之無功。建信者安能以無功惡秦哉？不能以無功惡秦，則且出兵助
秦攻魏，以楚、趙分齊，則是強畢矣。建信、春申從，則無功而惡秦。秦分齊，齊亡魏，則有功而善秦。故兩君者，奚擇有功之無功為知哉？”

##  或謂皮相國

或謂皮相國曰：“魏殺呂遼而衛兵，亡其北陽而梁危，河間封不定而齊危，文信不得誌，三晉倍之憂也。今魏恥未滅，趙患又起，文信侯之憂大矣。齊不從，三晉之
心疑矣。憂大者不計而構，心疑者事秦急。秦、魏之構，不待割而成。秦從楚、魏攻齊獨吞趙，齊、趙必俱亡矣。”

##  趙王封孟嘗君以武城

趙王封孟嘗君以武城。孟嘗君擇舍人以為武城吏，而遣之曰：“鄙語豈不曰，借車者馳之，借衣者被之哉？”皆對曰：“有之。”孟嘗君曰：“文甚不取也。夫所借
衣車者，非親友，則兄弟也。夫馳親友之車，被兄弟之衣，文以為不可。今趙王不知文不肖，而封之以武城，願大夫之往也，毋伐樹木，毋髮屋室，訾然使趙王悟而
知文也。謹使可全而歸之。”

##  謂趙王曰三晉合而秦弱

谓赵王曰：“三晋合而秦弱，三晋离而秦强，此天下之所明也。秦之有燕而伐赵，有赵而伐燕；有梁而伐赵，有赵而伐梁；有楚而伐韩，有韩而伐楚；此天下之所明见也。然山东不能易其路，兵弱也。弱而不能相壹，是何楚之知，山东之愚也。是臣所为山东之忧也。虎将即禽，禽不知虎之即己也，而相斗两罢，而归其死于虎。故使禽知虎之即己，决不相斗矣。今山东之部不知秦之即己也，而尚相斗两敝，而归其国于秦，知不如禽远矣。愿王熟虑之也。

“今事有可急者，秦之欲伐韩、梁东窥于周室甚，惟寐亡之。今南攻楚者，恶三晋之大合也。今攻楚休而复之，已五年矣，攘地千余里。今谓楚王：‘苟来举玉趾而见寡人，必与楚为兄弟之国，必为楚攻韩、梁，反楚之故地。’楚王美秦之语，怒韩、梁之不救己，必入于秦。有谋故杀使之赵，以燕饵赵，而离三晋。今王美秦之言而欲攻燕，攻燕，食未饱而馄已及矣。楚王入秦，秦、楚为一，东面而攻韩。韩南无楚，北无赵，韩不待伐，割挈马兔而西走。秦与韩为上碣，秦祸安移于梁矣。以秦之强，有楚、韩之用，梁不待伐矣。割挈马兔而西走，秦与梁为上交，秦祸案攘于赵矣。以强秦之有铧、梁、楚，与燕之怒，割比深矣。国之举此，臣之所为来。臣故曰：事有可急为者。

“及楚王之未入也，三晋相秦相坚，出锐师以戍韩、梁西边，楚王闻之，必不入秦，秦必怒而循攻楚，是秦祸不离楚也，便于三晋。若楚王入，秦见三晋之大合而坚也，必不出楚王，即多割，是秦祸不离楚也，有利于三晋。愿王之熟计之也急！”赵王因起兵南戍韩、梁之西边。秦见三晋之坚也，果不出楚王卬，而多求地。

来自“[http://zh.wikisource.org/w/index.php?title=戰國策/卷18&oldid=351422](http://zh.wikisource.org/w/index.php?title=戰國策/卷18&oldid=351422)”
##### 个人工具

-   [创建账户](/w/index.php?title=Special:用户登录&returnto=戰國策/卷18&type=signup)
-   [登录](/w/index.php?title=Special:用户登录&returnto=戰國策/卷18 "我们鼓励你登录，不过这不是强制的 [o]")

##### 名字空间

-   [页面](/wiki/戰國策/卷18 "查看内容页面 [c]")
-   [讨论](/w/index.php?title=Talk:戰國策/卷18&action=edit&redlink=1 "有关内容页面的讨论 [t]")

#### 不转换

##### 变换[](#)

-   [不转换](/zh/戰國策/卷18)
-   [简体](/zh-hans/戰國策/卷18)
-   [繁體](/zh-hant/戰國策/卷18)

##### 查看

-   [阅读](/wiki/戰國策/卷18)
-   [编辑](/w/index.php?title=戰國策/卷18&action=edit "你可以编辑本页面。请在保存前使用预览按钮。 [e]")
-   [查看历史](/w/index.php?title=戰國策/卷18&action=history "本页面过去的版本 [h]")

##### 操作[](#)

##### 搜索

![搜索](//bits.wikimedia.org/static-1.20wmf12/skins/vector/images/search-ltr.png?303-4)
[](/wiki/Wikisource:首页 "访问首页")
##### 导航

-   [首页](/wiki/Wikisource:首页 "访问首页 [z]")
-   [社区专页](/wiki/Wikisource:社区主页 "关于本项目，你可以做什么，在哪里找到你需要的事物")
-   [最近更改](/wiki/Special:最近更改 "本wiki的最近更改列表 [r]")
-   [随机页面](/wiki/Special:随机页面 "载入一个随机页面 [x]")
-   [上传自由版权图像](//commons.wikimedia.org/wiki/Commons:Upload/zh-hant)

##### 帮助

-   [帮助](/wiki/Help:目录 "查找帮助的地方")
-   [写字间](/wiki/Wikisource:写字间)
-   [方针与指引](/wiki/Wikisource:方针与指引)
-   [所有页面](/wiki/Special:所有页面)
-   [联系我们](/wiki/Wikisource:联系我们)
-   [关于维基文库](/wiki/Wikisource:关于)
-   [捐助](//donate.wikimedia.org/wiki/Special:FundraiserRedirector?utm_source=donate&utm_medium=sidebar&utm_campaign=20120717SB001&uselang=zh "资助我们")

##### 打印/导出

-   [创建图书](/w/index.php?title=Special:图书&bookcmd=book_creator&referer=戰國策/卷18 "创建图书或页面收藏")
-   [下载为PDF](/w/index.php?title=Special:图书&bookcmd=render_article&arttitle=戰國策/卷18&oldid=351422&writer=rl "下载本维基页面的PDF版本")
-   [打印版本](/w/index.php?title=戰國策/卷18&printable=yes "本页面的可打印版本 [p]")

##### 工具箱

-   [链入页面](/wiki/Special:链入页面/戰國策/卷18 "所有链入本页的wiki页面列表 [j]")
-   [相关更改](/wiki/Special:链出更改/戰國策/卷18 "本页链入的页面的最近更改 [k]")
-   [特殊页面](/wiki/Special:特殊页面 "所有特殊页面的列表 [q]")
-   [永久链接](/w/index.php?title=戰國策/卷18&oldid=351422 "本页面该版本的永久链接")
-   [引用此文](/w/index.php?title=Special:引用&page=戰國策/卷18&id=351422 "关于如何引用此页的资讯")

-   本页面最后修改于2012年5月27日 (星期日) 14:12。
-   本站的全部文字在[知识共享 署名-相同方式共享 3.0协议](//zh.wikipedia.org/wiki/Wikipedia:CC-by-sa-3.0协议文本 "Wikipedia:CC-by-sa-3.0协议文本")之条款下提供，附加条款亦可能应用。（请参阅[使用条款](//wikimediafoundation.org/wiki/Terms_of_Use)）  
    在部份国家和地区，包括中国大陆、澳门和台湾，作者精神权（含署名权）永久有效（**[详情](/wiki/Wikisource:版权信息)**）。  
    Wikisource®和维基文库标志是[维基媒体基金会](http://wikimediafoundation.org)的注册商标；维基™是维基媒体基金会的商标。  
    维基媒体基金会是在美国佛罗里达州登记的501(c)(3)[免税](//wikimediafoundation.org/wiki/资助的免税政策)、非营利、慈善机构。

-   [隐私政策](//wikimediafoundation.org/wiki/隐私政策 "wikimedia:隐私政策")
-   [关于维基文库](/wiki/Wikisource:关于 "Wikisource:关于")
-   [免责声明](/wiki/Wikisource:免责声明 "Wikisource:免责声明")
-   [移动版视图](https://zh.m.wikisource.org/w/index.php?title=戰國策/卷18&mobileaction=toggle_view_mobile)

-   [![Wikimedia Foundation](//bits.wikimedia.org/images/wikimedia-button.png)](//wikimediafoundation.org/)
-   [![Powered by MediaWiki](//bits.wikimedia.org/static-1.20wmf12/skins/common/images/poweredby_mediawiki_88x31.png)](//www.mediawiki.org/)


